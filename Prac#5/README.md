# Практична робота №5. Варіант 14
## Завдання:
Часові ряди для прогнозування попиту: Використовувати методи **ARIMA** або **LSTM** для прогнозування попиту на товар на основі історичних даних.

## Опис проєкту
Проєкт складається з 3 файлів:
- `Arima_model_№1.ipynb`
- `ARIMA_model_№2.ipynb`
- `LSTM_model.ipynb`

<!-- end of the list -->

Для побудови моделі ARIMA було створено два окремі файли. Перший файл містить початкову реалізацію, однак в процесі роботи було виявлено певні недоліки в даних, які вплинули на результати моделі. З метою усунення цих проблем було створено другий файл, у якому внесено відповідні коригування та вдосконалено попередній аналіз.

### Що таке ARIMA?

**ARIMA (Autoregressive Integrated Moving Average)** — це класична статистична модель для прогнозування часових рядів. Вона поєднує в собі три компоненти:
- **AR (autoregression)** — використання залежності між поточним значенням і попередніми спостереженнями,
- **I (integration)** — диференціювання ряду для досягнення стаціонарності,
- **MA (moving average)** — моделювання помилки прогнозу як лінійної комбінації попередніх похибок.

ARIMA добре працює для лінійних, стаціонарних часових рядів без сильної сезонності.

### Що таке LSTM?

**LSTM (Long Short-Term Memory)** — це тип рекурентної нейронної мережі (RNN), яка спеціалізується на обробці послідовностей і запам’ятовуванні довгострокових залежностей.  
LSTM ефективна для прогнозування складних, нелінійних часових рядів, де класичні методи, як ARIMA, можуть не впоратися.

